XX

exemplo mutandus non videtur ea de caussa, quod non tarn per se ipse suspectus, quam
ad illud temporis spatium falso relatus videtur. Rectissume enim Evoeckhius ad Schol. Pind.
p. 60 extr. hanc viginti septem aetatum summam id spatium exprimere coniecit, non
quod inter Entimum et Theronem‚ sed quod inter antiquissumum proavom Cadmum et
Theronem interiectum esset. Haec duo spatia bonus ille grammaticus parum in Graeco-
rum historia versatus inter se confuderat. Sequitur inde, ut apud Pindarum quoque in
Theronis Encomio aetatum, quibus a Cadmo Theron distare diceretur, numerus viginti

septem fuerit.

18. Ex XXVII Theroniani stemmatis aetatibus duodecim primae usque ad Telemachum Ι
in clarissima luce decurrunt. Alterae duodecim, quibus Rhodi gens commoratur,
alto silentio premuntur. Consurrexit gentis Genius in Telemacho ΙΙ.

Hunc aetatum viginti septem thesaurum, quem ex spissis tam remotae antiquitatis
tenebris eruere conati sumus, multo etiam laetius hercle acciperemus, si singulis aetatibus,
id quod Theroni et Pindaro haud dubie factu facillumum fuit, singulos, qui eis convenirent,
heroes nunc adscribere liceret. Sed hoc gaudium, his nostris rebus humanis nimium for—
tasse laetum, Fortuna nobis invidit. Ex vigenti enim septem nominibus quindecim tantum
sunt, quae aetatem tulerunt, quaeque certis et indubitatis antiquitatis testimoniis firmari
possunt: duodecim nomina irreparabili casu ex medio illo splendidissimorum heroum et
principum choro intercepta sunt. Sed quoniam irrevocabilia flere parum decorum videtur,
quod solum relictum est, diligenter agamus, ut primum integras anagraphae partes quam
luculentissume fieri poterit, illustremus, deinde lacunae naturam ita perscrutemur, ut tam
de origine, quam de terminis, quibus circumscribitur, quae verisimillima sint, eruamus.
Tam vero in hac questione optimum nunc auspicium est, quod statim de duodecim primis
eius stemmatis membris plane constat, eorum nomina in omnium ore sunt, ab optimis
testibus tradita. Series vero haec est: 1 Cadmus, 2 Polydorus, 3 Labdacus, 4 Laius,
5 Oedipus, «3 Polynices, 7 Thersander, 8 Tisamenus, 9 Autesion‚ 10 Theras, 11 Samus,
12 Telemachus. Hae igitur duodecim aetates secundum Delphicorum sacerdotum calculos
quattuor saeculorum spatium aequant. Sed, ut ferme fit, prospexit rursus Fortuna, ne
nimium laetaremur. Nam post haec splendidissimae memoriae initia iam tempora sequntur
spissa caligine involuta, tanquam illa Theronis familia in tranquilla securaque obscuritate
delitescens ad novos postea conatus vires colligere voluerit. Telemachus enim, Sami
filius, peregrinandi et rerum longinquarum studio impulsus Thera relicta cum agmine
suorum in Rhodum insulam commigrat; Schol. Pind. Ol. ΙΙ, 82 p. 72; coll. p. 62 med.;
atque ibi per quattuor rursus saecula sive, quod eodem redit, duodecim aetates Theronis
illi proavi, quorum ille imaginibus delectabatur, civium optimorum quidem, sed otium cum
dignitate magis, quam gloriam colentium conditione usi videntur; ac ne probabile quidem

