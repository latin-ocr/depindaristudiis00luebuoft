XXI

est. vel 'l'heronem ipsum vel Pindarum praeter virorum nomina de rebus eorum gestis
multa et memorabilia proferre potuisse.

Sed his quattuor saeculis finitis novos hoc genus altioresque rursus spiritus adsum-
psit et deis hominum inceptis adnuentibus nova luce Theronis proavorum domus fulsit.
Anno 581 a. Chr. a Gelensibus Agrigentum conditum est (Thuc. VI, 4; Helm, Hist.
Sic. 1, 385). Cum igitur illo tempore Gelenses ad colonorum numerum explendum ex vetere
quoque patria Rhodo viros sortes ad eius incepti societatem evocarent, ex illa Theronis
proavorum stirpe strenuus quidam et generosus iuvenis exortus est. Telemachus nomine,
cui non nomen tantum, sed ingenium quoque longinquarum rerum cupidum et ad magna
audenda promptum eum vetere illo proavo commune esset, qui naves conscendit et Rhodo,
relicta cum suorum agmine Agrigenti condendae particeps factus est, Schol. Pind. Ol. H,
82 p. 72. Atque huius quidem narrationis. qua Theronis proavi recto cursu Rhodo
Agrigentum delati dicebantur. et Theron ipse et Pindarus auctores erant, cum secundum
nonnullorum scriptorum famam aliquanto prius illi Rhodo profecti Gelam, deinde aliquot
aetatibus post una cum Gelensibus novae. coloniae auctoribus Agrigentum commigrasse
perhiberentur. In hac controversia tutissumum haud dubie erit Pindarum ducem sequi,
quamquam scholiasta mirum quantum in calculo ad Pindari sententiam adiciendo cun·
ctatur: Schol. Pind. 01. 11. 16 p. 61: ἔνιοι δέ φασιν, ὅτι οἱ τοῦ Θήρωνος πρόγονοι οὐδόλως ἐς
τὴν Γέλαν κατῆραν, ἀλλ’ εὐθὺς ἀπὸ Ῥόδου εἰς τὴν Ἀκράγαντα· ὼς καὶ ὸ Πίνδαρος λέγει· Ἐν δὲ
Ρόδον κατένασθεν· “’ ἐνδένδ’ ἁφορμαθέντες ὺψηλὰν πόλιν ἀμφινέμονται, Η πλεῖστα μὲν δῶρ’ ἀθα-
νάτοις ἀνέχοντες. !' ἕσπετο δ’ ἀενάου πλούτου νέφος. Idem Timaeus Tauromenius censuit,
ibid: καὶ τοῦτο ἐξ αὐτοῦ τοῦ Πινδάρου σαφηνίζεται, ὼς καὶ Τίμαιός φησιν.

19. De tribus gradibus Theroni proxumis: Telemacho. Emmenida, Aenesidamo.
Quo argumento constet. inter Telemachum et Emmenidam non recte
apud Schol. Pind. Ol. 11. 152 p. 72 Chalciopeum inseri.

Ab hoc igitur Telemacho nova illius gentis in nova patria Agrigento quasi aera
et altior rerum eius et studiorum cursus incipit. Ex ea· domo nunc qui prodeunt, viri
sunt principes, rei publicae clavom tenenteS‚ “quique sui memores alios fecere merendo’'.
Primum iam ipse Telemachus ille alter immortalem gloriam ea re nactus est, quod
Agrigentinorum tyrannum Phalaridem, detestandum illud generis humani dedecus,
seditione facta anno fere 554 (Euseb. ad Ol. 52. 33 Holm, Hist. Sic. Ι, 398) sustulit. Ab
eo successionis ordine quartus deinde est Thero. De hac utraque re coniunctim testantur
scholia. Schol. Pind. Ol. 111. 68 p. 103 extr.: Τηλεμάχου καταλύσαντος τὸν τῶν Ἀκραγαντίνων
τύραννον Φάλαριν παῖς γίνεται Ἐμμενίδης, οὒ Αἰνησίδαμος. οὗ Θήρων καὶ Ξενοκράτης. Deinde
ibid. p. 104 init.: Ϊηλέμαχος γάρ τις καταλύσας τὴν Φαλάριδος τυραννίδα ἐν Ἀκράγαντι τὴν
βασιλείαν ἐκτήσατο.

