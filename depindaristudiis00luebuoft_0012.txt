X

ab Apolline donatus cst. Iam qui relinquuntur anni 167 in quinque portiones, quae quinque
regibus respondent. distributi unius cuiusque aetatis spatium ostendunt annorum 33¹l3·
Atque eam unius γενεᾶς mensuram sacerdotes Delphici ipsarum Parcarum decreto atque
sigillo munitam et sancitam praedicabant.

Sed hoc exemplum, ex regibus Lydiae depromptum, peregrinum et singulare videri
possit. Itaque alia nunc Delphici oraculi effata circumspicienda erunt, unde in Graecis
quoque genealogiis illam computandi rationem Pythiae sollemnem fuisse appareat. Cele-
bratissimum est Herculis posterorum stemma usque ad reditum Heraclidarum. Certamina
illa, quibus effectum est, ut Dorienses tandem Heraclidis ducibus Peloponnesum occu-
parent, antiquis haud dubie carminibus epicis enarrata erant, quorum tenuis memoria
irrespit in Herodoti narrationem VI, 52 init. conf. O. Mueller, Doriens. 12, 52. Eorum
carminum haec communis fama fuisse videtur, certaminibus illis plenum et integrum sae-
culum absumptum esse. Primus irrumpendi conatus ab Hyllo factus est, qui ab deo
Delphico celebratissimum oraculum acceperat, apud Apollod. Π, S, 2, 3 servatum: ὁ δὲ
θεὸς ἔφησε, περιμείναντας τὸν τρίτον καρπὸν κατέρχεσθαι. Hyllo in Peloponnesum ingresso
obviam profectus est Atreus, cum aliis nonnullis, tum Tegeatis potissumum sociis adsumpti&
Diod. IV. 58: Ἀτρεὺς δὲ μετὰ τὴν Εὐρυσθέως τελευτὴν καταλαβόμενος τὴν ἐν Μυκήναις βασιλείαν,
καὶ προσλαβόμενος συμμάχους Τεγεάτας καί τινας ἄλλους, ἀπήντησε τοῖς Ἡρακλείδαις. Deinde
cum iam ad manus conserendas parati exercitus starent, more eorum temporum convenit
inter ambos ut de belli fortuna ducum monomachia instituta experirentur. Fit foedus in
hanc conditionem, ut Hyllus si superior factus esset, Peloponneso potiretur3 sin victus
esset, ne intra centesimum annum Heraclidae in Peloponnesum redire temptarent3
Herod. IX, 26: ἢν δὲ νικηθῇ...ἀπάγειν τὴν στρατιὴν ἑκατόν τε ἐτέων μὴ ζητῆσαι κάτοδον ἐς
Πελοπόννησον. His ita constitutis ex Atrei exercitu voluntarius exortus est Echemus,
Aeropi filius, Tegeatarum rex, qui Herculis, Hylli patris, nomine nihil deterritus tanta
virtute conflixit, ut Hyllum occideret. Narrant haec apud Herodotum ipsi Tegeatae, qui
illa Echemi virtute freti locum in acie maxume conspicuum sibi poscunt. Heraclidis igitur
de spe sua deiectis occiso Hyllo discedendum ex Peloponneso erat atque indutiae illae
accipiendae. quibus ne ante centesimum annum redire temptarent prohibebantur.

9. Heraclidarum stemma, initio egregie cum indutiis centenariis concinens,
posteaquam cum Pelopidarum stemmate comparatum est, noxam
contraxit et sui dissimile factum.

Iam haec si reputemus, clarissimum est: in hac vetutissima narrandi forma centurn
annos respondere accurate tribus illis γενεαῖς, quas deus significaverat oraculi verbis:
περιμείναντας τὸν τρίτον καρπὸν κατέρχεσθαι. Excipiunt deinde Hyllum legitimo ordine
Cleodaeus, Aristomachus, Aristomachi filii: Temenus Cresphontes Aristodemus, qui

