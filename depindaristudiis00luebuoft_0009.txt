vn

disciplinae prima principia. qualiacunque sunt, tamen accuratius cognoscere eam ob
caussam et voluptatis plurimum et utilitatis habet, quod quamquam prisci illius aedificii
trabes et lapides ab eruditioribus harum rerum scrutatoribus postea loco moti. disiecti.
sursum deorsum iactati sunt. tamen antiquae structurae reliquiae quaedam praestantissimae
et indelebiles superstites manserunt, quas vel audacissimis illis emendatoribus attrectare
nefas visum est. Itaque vere hoc dici potest, antiquos illos architectos minume

frustra elaborasse.

6. Chronologiam Delphicam duobus principiis niti: primum aetatum, quarum
unaquaeque annorum sit 33¹s„ computatione, deinde eius anni aera,
quo ludi Pythii coronarii facti sunt: Ol. 49, 3 = 582.

Iam igitur in antiquissimis illis chronologiae rudimentis instaurandis, quorum
Pindarus potissumum testis est. opera nostra versabitur. Sunt autem duo potissumum
principia. quibus vetustissimi illi chronologiae magistri rationes et calculos suos super—
struxerunt. Primum hoc curarunt. ut certam aliquam, ad quam infinita illa temporum
spatia exigerent. mensuram constituerent. Elegerunt autem in hunc finem spatium
maxume naturale et antiquo more. ut videtur, iam praeformatum, unius hominis aetatem
(γενεάν) annorum 33¹4. Earum aetatum tres unum saeculum efficiunt. quemadmodum
clare testatur Herodotus loco celebratissimo 11, 142: τριηκόσιαι μὲν ἀνδρῶν γενεαὶ δυνέαται
μύρια ἔτεα· γενεαὶ γὰρ τρεῖς ἀνδρῶν ἑκατὸν ἔτεά ἐστι. Fuit enim vetus antiquorum hominum
opinio. tot ferme annorum esse “illum orbem’', quo absoluto natura humana a sementi
ad sementim revertitur (Censorinus de die nat. 17, 1). Alterum principium, quo tanquam
aliquo in aedibus tibicine iuvenilis illa chronologia nitebatur, hoc fuit, ut certus aliquis
annus statueretur, inde a quo vel retro ad antiquitatem vel prorsum ad recentiora pro-
deundo tempora computarentur. Huic rei destinatus est annus in Delphicis sacris
clarissimus is, quo primum ludi Delphici ex pecuniariis (χρηματίταις) coronarii (ἀγῶνες
στεφανίται) facti sunt. annus Ol. 49, 3 = 582 a. Chr. n.

Mirum videri possit, cur hunc potissumum annum ad novam aeram constituendam
Amphictyones elegerint, ae non proxumum potius superiorem 01. 48, 3 = 586, a quo
Pythiadae quaternorum annorum computantur. Nam notum est, in prima post Crisaeum
bellum solemnitate Pythia 586 a. chr„ cum antea musica tantummodo haec certamina
fuissent. primum gymnicos ludos adiectos esse, atque in eius rei memoriam ab hoc anno
Pythiades numerari coeptas esse; Pausan X, 7, 4: τῆς δὲ τεσσαρακοστῆς ὀλυμπιάδος καὶ
ὀγδόης . . . ἔτει τρίτῳ ἆθλα ἔθεσαν ὁὶ Ἀμφικτύονες κιθαρῳδίας μὲν καθὰ καὶ ἐξ ἀρχῆς· . . . ἔθεσαν
δὲ καὶ ἆθλα τότε ἀθληταῖς πρῶτον. In his ludis praemiorum loco victoribus res pretio
insignes distributae sunt, atque videtur sane praeda ex Crisa urbe capta talium rerum
Amphictyonibus largam copiam fecisse: legimus enim in marmore Pario ep. 3T: Ἀμφι·

