lx

Eusebio ed. Schoene vol. 1 p. 216, 40¹³ ( 13-21), quem ex Philochoro haec sumpsisse
Brandisius p. 14 post med. ostendit.

Iam igitur ab hac, qua una aetas tricenorum annorum ponitur, definitione ita
Delphici temporum ordinatores discesserunt, ut tres aetates integrum saeculum conficere
docerent. Huius rei clarissumum documentum ex Herodoti narratione de Mermnadarum
et Croesi fatis promi potest. Tradit Herodotus, cum Candaules Heraclida a Gyge
armigero nefario scelere interemptus esset, oraculum Pythium Lydis interrogantibus,
essetne fas Gygem regnare, respondisse: regnaturum Gygen, sed aliquando ab illo, qui
quintus inter eius posteros futurus sit, ultionem exactum iri. Herod. Ι, 13; εἶπε ἡ Πυθίη,
ὼς Ἡρακλείδῃσι τίσις ἥξει ἐς τὸν πέμπτον ἀπόγονον Γύγεω. Deinde quom. ut assolet, hanc
admonitionem in praesens omnes ventis iactandam tradidissent, quattuor principes Mer-
mnadarum regnasse, Gygen annis 38. Ardyn a.49,Sa‹1yattem a. 12, Alyattem a. 57
(Herod. 1. 14; 16; 25). Postremum denique Croesum ad gubernandum accessisse, qui
anno regni 14 (Herod. Ι, 86) a Cyro devictus debitum fatis tributum solverit. Iam vero
Croesum huius oraculi immemorem atque in hac quoque re sui simillimum, quom tam
crudeliter regno avito se exutum videret, cumque in captivitate liberalius a Cyro haberetur,
indignabundum ad deum Delphicum legatos misisse, qui curn deo expostularent: Cur
tandem hominem in aedibus deorum exornandis minume hercle parcum atque oraculorum
nutui audientem hostibus praedae fieri passus sit: essetne hoc in more deis Graecorum
ingratis esse erga bene merentes? Herod. I. 90: εί ἀχαρίστοισι νόμος εἶναι τοῖσι Ἑλληνικοῖσι
Θεοῖσι; atque simul compedes, quibus vinctus fuerat, in templi limine poni iussisse,
Her. l. s, ἐνετέλλετο τιθέντας τὰς πέδας ἐπὶ τοῦ νηοῦ τὸν οὐδὸν εἰρωτᾶν.

8. De tribus annis Croesi regno gratiae ergo adiectis. Heraclidarum in Peloponnesum
redeuntium tempora Delphicos calculos eximie illustrant.

Adversus haec probra sacerdotes, dei ministros, hunc in modum docte periteque
disseruisse. Mermnadarum domui propter scelus a Gyge admissum supremo fati consilio
Lydiae regnum haud ultra quintum a Gyge successorem concessum esse. Ab hac lege
ut discederetur ne Apollinem quidem precibus suis a Parcis impetrare potuisse. Herod.
1, 91: οὐχ οἷός τε ἐγένετο παραγαγεῖν μοῖρας. Unum, tantillum sane, eum pro cliente suo
eblanditum esse; ut Croeso tres anni ultra quinque aetatium spatium gratiae ergo adi-
cerentur: atque hoc sane Croeso satis esse debere: Herod. ibid: ὅσον δ’ ἐνέδωκαν αὗται,
ἤνυσέ τε καὶ ἐχαρίσατό οἱ· τρία γὰρ ἔτεα ἐπανεβάλετο τὴν Σαρδίων ἅλωσιν, καὶ τοῦτο ἐπιστάσθω
Κροῖσος ὼς ὕστερον τοῖσι ἔτεσι τούτοισι ἁλοὺς τῆς πεπρωμένης. Ex hoc responso. quid de
calculis chronologicis sacerdotum Delphicorum sequatur, manifestum est. Annorum, quibus
Mermnadae regnarunt, universa summa est 170, ab anno 716 ad 546. Ab hac summa

tres nunc annos deduci oportet, quibus praeter fatorum decreta Croesus propter pietatem
b

