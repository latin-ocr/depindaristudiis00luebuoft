XIV

annalibus rerum Thebanarum Delphicis Tiresiam iam Cadmi Thebarum conditoris tem-
poribus vaticinatum esse. Haec quaestio arctissime cum Tiresiae caecitate cohaeret.
Tiresias qua vitae aetate et quam ob caussam oculorum lumen amiserit, pulcherrime
narrat Callimachus in Palladis lavacro. Cum prima lanugo genas eius offuscaret, infeli-
cissimo casu eum feras in Helicone venantem delatum esse in ea loca, ubi Minerva ad
meridiani temporis aestum leniendum divinae pulchritudinis membra Aganippae undis
recreanda tradiderat, una sola Chariclo comite. Callim. Lav. Pall. 73: ἀμφότεραι λώοντο,
μεσαμβριναὶ δ’ ἕσαν ὧραι, Η πολλὰ δ’ ἁσυχία τῆνο κατεῖχεν ὄρος. Η Τειρεσίας δ’ ἔτι μῶνος ἁμᾶ
κυσὶν ἄρτι γένεια ΙΙ περκάζων ἱερὸν χῶρον ἀνεστρέφετο· Η . . . σχέτλιος· οὐκ ἐθέλων δ’ εἶδε τὰ
μὴ Θέμιτα. Cum igitur mortalibus oculis conspexisset, quae homini non fas est videre,
irrevocabili fatorum lege, quamquam invita Minerva, eam enim adulescentuli innocen—
tissimi vehementer miserebat, oculorum lumine privatus est.

Hanc tantam miseriam, tam subito oblatam Minerva, ut Chariclo amicam de filii
casu paullulum consolaretur, praestantissimis donis tribus compensavit. Primum divinationis
thesaurum ei largita est3 deinde baculum vi mirifica praeditum, quod quocunque ille
vellet dominum adduceret (v. 127: με’γα βάκτρον, ὅ οἱ πόδας ἐς δέον ἀξεῑ); denique vitae
tempus in septem aetates porrectum. In ea Callimachi narratione nunc maxume hoc ad
rem nostram facit, quod Tiresias iam Cadmo, Thebarum conditori, vaticinat-us esse dicitur.
Hoc clare testatur Callimachus, qui Minervam de Tiresia vate futuro haec praedicentem
fingat v. 125: πολλὰ δὲ Βοιωτοῖσι Θεοπρόπα, πολλὰ δὲ Κάδμῳ ΙΙ χρησεῑ, καὶ μεγάλοις ὕστερα
Λαβδακίδαις. Idem hoc inde quoque apparet, quod de Actaeonis fato ut postmodo futuro
praesagium facit Minerva, cum Actaeon Cadmi nepos ex Autonoa sit. Quot et quanta,
inquit Minerva, dona parentes eius deis largientur, ut filium unicum caecum, ac non
discerptum a canibus videant3 v. 107: πόσσα μὲν ἁ Καδμηὶς ἐς ὕστερον ἔμπυρα καυσεῑ,ΙΙ
πόσσα δ’ Ἀρισταῖος, τὸν μόνον εὐχόμενοι ΙΙ παῖδα, τὸν ἡβατὰν Ἀκταίονα, τυφλὸν ἰδέσθαι. His
consideratis pro certo pronuntiari poterit, Callimachum, aliter atque Apollodorum, ineuntem
Tiresiae aetatem ad Cadmi tempora rettulisse.

13. Tiresiam urbi Thebis in Epigonorum bello expugnatae non unum diem superstitem
fuisse. —- In canone septem aetatum tam in vita Tiresiae, quam in regum
anagrapha luculenter agnosci Apollinis Ἑβδομαγένους vestigia.

Tiresias igitur divinationis thesauro instructus per septem hominum aetates se-
ptem regibus Thebanis praesto fuit. De hoc numero septenario praestantissimus testis est
Hesiodus, qui in luculento Melampodiae fragmento apud Tzetzam ad Lycophr. 682
Tiresiam inducit de beneficio scilicet illo et caecitatis solatio septem aetatum, quae
exantlandae sibi sint, miserabiliter conquerentem3 Marcksch. Hesiodi fragm. p. 360
(coll. p. 170): Ζεῦ πάτερ, εἴθ’ ἥσσω μὲν ἐμοὶ αἰῶνα βίοιο ΙΙ ὤφελλες δοῦναι καὶ ἴσα φρεσὶ μήδεα

