XXIV

annorum numeris definire audeamus? Id sane sic simpliciter a Therone proficiscentibus
nondum succedere potest. Sed Thero, quod supra demonstravimus⁷ tribus aetatibus
(Aenesidami, Eumenidae, Telemachi), vel, quod idem est, uno integro saeculo ab anno
clarissimo epochae Delphicae, quo anno ludi Pythii primum coronarii facti sunt, Ol.
49, 3 = 582, distat. Eo igitur uno saeculo deducto⁷ si iam ab anno epochae Delphicae 582
octo saeculis retro adscendamus, fieri profecto non poterit, quin Cadmi annus primus,
qualis in sacerdotum Delphicorum laterculis constitutus esset, sua sponte se nobis offerat:
annus 1382 a. Chr. n. Atqui Cadmi epocha inventa nequaquam iarn arduum erit, pluri-
marum rerum reliquarum, quarum a Cadmo intervalla plerumque nota et volgata sunt,
tempora facili computo concipere. Sed cavendum in hoc negotio maxume est, ne quae
demonstranda demum sunt, pro iam demonstratis sumamus. Nam unum nunc est, quod
in illo tam eleganti Theronis stemmate religiosissume quaeri oportet: utrum utro prius
atque antiquius sit: num Cadmi epocha iam antiquitus certo fixa et stabilita viginti septem
illas aetates pepererit3 an contra post viginti septem aetates ab eruditis in Theronis aula
adornatas Cadmi tempuS‚ nullo aliarum anagrapharum respectu habito, sic simpliciter
accesserit. Ad hanc quaestionem diiudicandam haec unica via patet, ut num in aliis
quoque heroum genealogiis eundem Cadmus locum constanter obtineat, eruere temptemus
Ac sunt sane nonnullarum anagrapharum vestigia ad nos perlata, quae luculentam cum
illis Theronis calculis similitudinem ostendunt. Quamquam in eis unum praemonendum
est. Non Cadmi profecto aetas illa fuit, quarn omnium primam chronologiae magistri ut
certum fixumque in rerum Graecarum memoria cardinem constituerint; eam tali honore
non dignati sunt; immo alia duo sunt facta longe clariora et celebratiora, quibus veteres illi
temporum gubernatores hunc principatum tribuerunt: Argonautarum expeditio et bellum
Septem ducum contra Thebas.

22. In rerum mythicarum memoria omnium primis duobus factis chronographos

Delphicos tempora fixa et certa attribuisse: Argonautarum expeditioni
et bello Septem ducum contra Thebas.

Haec duo facta tanquam duo inconcussa in medio temporum flumine saxa ferreis
quasi vinculis et clavis devinxerunt. Atque aliud praeterea artificium accessit. Non
diversam eorum factorum aetatem, sed paene unam eandemque esse voluerunt, ut pauci
tantummodo anni inter ea interiecti essent. Ex ea vero Argonautarum expeditionis et
belli Septem ducum temporum aequalitate notabile est mirificum quendam in nonnullis
heroum genealogiis consensum et concentum natum esse. Quo in genere nunc ad nostram
rem maxume facit, quod Herculis et Polynicis posteri prorsus συμμέτρως alteri iuxta
alteros per complures aetates incedunt. Nam quemadmodum Polynices cum bello Septem
ducum, ita Hercules cum Argonauticis coniunctissimus est. Herculem enim eius expe-

