XII

Hac tam exigua annorum summa constituta omne iam vinculum inter aetatum
numerum et indutiarum tempus sublatum erat. conf. Brandisium, de Temp. Graec.
ant. rat. p. 17 sq.

Hoc Heraclidarum stemmatis exemplum ideo accuratius illustravimus, ut eo
specimine clare intellegeretur, quantopere antiquissimae chronologiae, quae in Delphici
sacrarii tutela nata erat. simplicitas et perspicuitas scrutatorum, qui postea extiterunt,
docta et erudita opera obscurata vel, si fas est dicere, depravata sit, siquidem infelici illo
conciliandi et consociandi studio ea. quae a primis initiis dissonabant, tamen in discordem
aliquam concordiam componere periclitati sunt. Sed haec posteriorum saeculorum qualia-
cunque artificia nunc interim mittamus. Illud potius firmiter tenendum est, vetustissima studia
genealogica, qualia Delphis colebantur, coniunctissima semper fuisse cum illa chronologia,
quae aetates annorum 33¹s3 computabat. Et haec quidem unius aetatis definitio sine dubio
illi quoque venustissimo lusui subiecta est, quo, quaenam ex animantibus hanc terram
incolentibus longissuma vita fruantur, exponitur. Hesiodus in aliquo carmine unam e
nymphis Naiadibus finxerat de vitae spatio, quod nympharum generi concessum sit,
disserentem. Ea hunc in modum lepidissume huius rei rationem reddit apud Plutarchum,
de Def. orac. 11, qui ab nympha ipsa haec verba proferri data opera adnotat. Plut. l. s.:
Ἡσίοδος οἴεται καὶ περιόδοις τισι χρόνων γίνεσθαι τοῖς δαίμοσι τὰς τελευτάς· λέγει γὰρ ἐν τῷ
τῆς Ναΐδος προσώπῳ καὶ τὸν χρόνον αἰνιττόμενος· Ἐννέα τοι zinci γενεὰς λακέρυζα κορώνη ΙΙ
ἀνδρῶν ἡβώντων’ ἔλαφος δέ τε τετρακόρωνος” ΙΙ τρεῖς δ’ ἐλάφους ὁ κόραξ γηράσκεται· αὐτὰρ ὁ
φοῖνιξ Η ἐννέα τοὺς κόρακας· δέκα δ’ ἡμεῖς τοὺς φοίνικας ΙΙ Νύμφαι ἐϋπλόκαμοι, κοῦραι Διὸς
αἰγιόχοιο. conf. Marckscheffel, Hesiodi fragm. p. 376. Scholam Hesiodeam eandem uni
hominum aetati (γενεᾷ) mensuram adsignavisse, quam Delphicos sacerdotes, non est quod

demonstremus.

11. Antiquum in Thebana anagrapha artificium, quo septem, quas Tiresias vixit,
aetates septem regum regnis responderunt, quo artificio posteriores
chronologiae magistri eludere studuerint.

His stabilitis et via ad ulteriora satis munita iam eo nunc accedere licebit, ut
quemadmodum sollemnis illa aetatum mensura in anagraphis delineandis ab illis chrono-
logiae adulescentis nutritoribus et cultoribus adhibita sit, demonstremus. Ad eam rem
illustrandam nullum exemplum magis idoneum est, quam illud, quod in regum Theba-
norum a Cadmo ad 'l'hersaiidruni, Polynicis filium, serie conspicitur. Thebanorum enim
rebus, uti par erat in civitate tam vicina et plurimarum rerum commercio coniuncta,
Delphici sacerdotes singularem curam adhibuerunt. Atque operae pretium hercle est hoc
artificium accuratius contemplari, in quo illud quoque provisum est, ut in fatorum vicissi-
tudinibus Apollinis numen clara luce splenderet. Res profecto non potuit neque peritius

