XIX

17. Plurimum referre.·ut quot aetates inter Cadmum et Theronem constitutae fuerint.
eruatur. In scholio ad Pind. 01. 11, 14 p. 60 grammaticum. qui viginti septem acran-s
computet, quamvis falsos terminos apposuerit, tamen verum illum

et genuinum numerum servasse.

Haec igitur omnia Theron gloriabundus enarrare solebat, eisque rebus memo-
randis mirifice delectabatur. Verum quod plus etiam est„ eximium quoque harum domus
suae laudum et decorum praeconem nactus est, Pindarum. cum Emmenidarum familia,
id quod maxume ex carmine Pythio VI anni Ol. 91, 3 = 494 in Xenocratem Theronis
ftatrem apparet, iam a flore aetatis coniunctissumum. Is igitur ut Theronis nobilitas et
proavorum multiplicia fata omnibus ab oriente ad occidentem solem Graecis nota redderet,
carmen ex Encomiorum genere composuit, quo Theronis stemma eloquentia illa tubae
consimili celebravit. Atque hoc huius carminis consilium in ipsius exordii primis verbis
elocutus erat; Schol. Pind. Ol. 11, 16 p. «32 med.: καὶμέχρι Θήρωνος τὰς ἁπάσας γενεὰς ἑπτὰ
πρὸς ταῖς ὀκτὼ συναριθμεῖσθαι. ταῦτα Ιιστορεῑ ἐν Ἐγκωμίψ, οὑ ἡ ἀρχή· Βούλομαι παίδεσσιν
Ἑλλάνων. conf. eadem Schol. Pind. Ol. 11, 39 p. 66. Alterum eiusdem carminis fragmen-
tum satorum, quibus illi heroes iactati essent, vicissitudines illustrabat3 Schol. Pind. Ol. ΙΙ,
16 p. 61 post med. (Bergk, Poet. Lyr. Gr. 1⁴, p. 417): ἐν δὲ Ῥόδον κατένασθεν· {l ἐνθένδ’
ἀφορμαθέντες ὑψηλᾶν πόλιν ἀμφινέμονται, Η πλεῖστα μὲν δῶρ’ ἀθανάτοις ἀνέχοντες, l} ἕσπετο δ’
ἀενάου πλούτου νέφος.

Praeter haec duo fragmenta una res est. de qua in eo carmine Pindarus haud
dubie luculenter exposuerat, quaeque nunc ad hane nostram quaestionem maximi sane
momenti est. Pindarus. quod propter ipsum carminis argumentum plane necessarium erat,
numerum et summam omnium aetatum (γενεῶν) conceperat, quae a Cadmo ad Theronem
praeteriissent. atque. quatenus quidem per carminis leges fieri potuit, nomina quoque
heroum. qui singulis aetatibus respondissent. memoriae tradiderat. Is numerus in fontibus
nostris cum gravi sane errore vel corruptela traditus, tamen certo. quod iam Boeckhius
praeivit, remedio in integrum restitui potest. Tradit Schol. Pind. Ol. 11, 14 p. 60 post
med.. ex eo tempore, quo Entimus et Antiphemus ex Rhodo insula profecti Gelam in
Sicilia condiderint. cui expeditioni, ut scholiasta opinatur, Theronis proavi interfuerint,
aetates ad Theronem 27 praeterlapsas esse: ἄρχοντες δὲ τῶν ἀποικίαν στειλαμένων Ἀντίφημος
καὶ Ἔντιμος ἦσαν, ὧν μετὰ εἰκοστὴν ἑβδόμην γενεὰν Θήρων οὗτος γέγονεν. Haec aetatum
summa si cum temporum illo spatio, quod dicit scholiasta. comparetur, primo adspectu
non potest non plane perserva videri. Gela enim urbs condita est ab colonis Rhodiis
anno Ol. 22. 4 = 689 ex luculentissimo Thucydidis testimonio VI, 6: ἔτει πέμπτῳ καὶ
τετταρακοστῷ μετὰ Συρακουσῶν οἴκησιν. conf. Holm, Hist. Sic. 1, 385. Iam ab eo anno ad
Theronem cum scholiastes 27 γενεὰς computat, is aut error estin numero, aut in re.
Atqui numerus, qui sane in eiusmodi quaestionibus plerumque in culpa est, in hoc quidem

