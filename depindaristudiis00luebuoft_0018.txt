XVI

14. Priscam chronologiam amplioribus spatiis adhibitam optime in Pindaro conspici,
qui in antiqua simplicitate servanda vel Aeschylo religiosior fuerit.

Sed iam maiora canamus; in altum mare velis plenioribus navis educenda est:
contemplabimur hanc Delphicam temporum ordinandorum artem, quam usque adhuc
minusculis spatiis adhibitam scrutati sumus, iamin longis amplisque laterculis, saeculorum
seriem complexis, regnantem atque indigestam molem luce et. ordine donantem. Dux vero
praestantissumus in hac quaestione nobis Pindarus erit, cum omnino pulcherrimis theo-
logumenis Delphicis tanquam altero quodam lacte materno nutritus, tum in his chrono-
logiae studiis Delphicorum sacerdotum discipulus attentissimus Atque meretur sane hoc
nomine singularem quandam laudem Pindarus, quod Delphicos canones puros et incor-
ruptos expressit. Quantum enim vates Thebanus, si fas est dicere, in hac re diversus
est ab altero illo ex eius saeculi Musarum Dioscuris, ab Aeschylo! Is mirum dictu est,
quantum iam ab Delphica illa prisca calculorum simplicitate, castitate, perspicuitate
recesserit. Quid enim diversius cogitari potest, quarn Aeschyli velut in Prometheo v. 774
calculi, quibus obsecutus Herculem ab Io descendentem decimum tertium facit, et Pindari
canones velut Pyth. IV, 10 et 47, quibus Euphemi, Herculis aequalis, et ipsius Herculis
aetatem computat? Haec qui inter se contendat, non poterit non caput quassare, cum
poetam Atticum tantopere iam noviciarum artium cultorem viderit⁷ poetam Thebanum
in antiqua simplicitate sibi constantem et propositi tenacem. Iam igitur quoniam vere
dici potest, eum qui Pindari chronologiam cognoverit, eadem opera etiam Delphicam
cognovisse, Pindaricam nunc rationem speciminibus nonnullis illustrabimus‚ memores
antiqui dicti: breve esse iter per exempla, longum per praecepta. Inter omnia vero
heroum stemmata, quorum sat magnum numerum Pindarus tractavit, ad edocendum haud
dubie fructuosissuma est Theronis, Agrigentinorum regis, proavorum anagrapha. Quam-
quam enim non eum in modum benigne nobiscum egit fortuna, ut plenam illam et inte-
gram a Pindaro delineatam habeamus, tamen in luctuosissima harum litterarum iactura
tot indiciis, quae invicem sibi lucem adfundunt‚ nobis innotuit, ut magna saltem ex parte
thesaurus ex tenebris resuscitari possit.

15. Luculentum Delphicorum calculorum specimen Theronis maiorum anagrapha fuit ita
concepta⁷ ut proavorum series a Cadmo exorsa per Theram insulam
et Rhodum in Siciliam deducta integra proponeretur.

Theron igitur⁷ Aenesidami filius, Agrigentinorum ab anno 488 ad 473 (Diodor. XI,
53: ἄρξας ἔτη δέκα καὶ ἕξ) tyrannus, plurimum deliciarum et voluptatis ex hac opinione
capiebat: familiam suam Thebis oriundam a Cadmo et Oedipo descendere. Deinde

