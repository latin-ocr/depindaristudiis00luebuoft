VIII

κτύονες ἐνίκησαν ἑλόντες Κύρραν καὶ ὁ ἀγὼν ὁ γυμνικὸς ἐτέθη χρηματίτης ἀπὸ τῶν λαφύρων.
Deinde in altera Pythiade celebranda ab hac consuetudine ita discessum est, ut spretis
illis praemiis pecuniariis Amphictyonum decreto ludi Delphici iam in altiorem illum cer-
taminum coronariorum ordinem reciperentur; Pausan. l. s. ᾖ. 5: δευτέρᾳ δὲ Πυθιάδι οὐκ ἐπ’
ἄθλοις ἐκάλεσαν ἔτι ἀγωνίζεσθαι, στεφανίτην δὲ τὸν ἀγῶνα ἀπὸ τούτου κατεστήσαντο.

Iam si quis scrupulum moveat, cur non primam 586 a. Chr„ sed alteram Pythiadem
582 a. Chr. sacerdotes Delphici pro termino elegerint, unde in temporibus computandis
proficiscerentur, caussa, opinor, haud sane recondita est. Pythiades enim illis vetustissimis
post bellum Crisaeum temporibus omnino nondum numeris continuis signabantur. Hic
mos postea demum ad Olympiadum exemplum institutus est. Iam igitur cum prisco illo
tempore annus certus et epocha, unde regum anagraphae computarentur, definienda essent,
non ea erat optio, utrum prima Pythias eligeretur, an annus quo ludi Pythii coronarii
facti sunt, sed id diudicandum erat, essetne potior is annus, quo gymnici ludi adiecti sunt,
an is, quo totum certamen in altiorem et sanctiorem gradum ludorum evectum est. Hae
optione oblata manifestum hercle est, Amphictyonibus illum annum, quo agon Delphicus
στεφανίτης factus est, magis gloriosum et honorificum videri debuisse. Hunc igitur annum
honore illo aerae inchoandae donandum decreverunt.

7. Attica unius aetatis mensura ab Delphica aliquantum diversa. Delphicae mensurae
luculentum est documentum Mermnadarum apud Herodotum anagrapha.

His interim in universum praemissis iarn singula accuratius et pedetemptim pro-
grediendo firmanda sunt. Primum vero illud, quod supra posuimus demonstrandum erit
mensuram illam, qua temporum spatia sacerdotes Delphici computabant, fuisse aetates
hominum, γενεάς, tricenorum ternorum et trientis annorum. Notum est, non hanc unam
solam fuisse aetatum definiendarum rationem. Fuerunt, qui aetatem triginta annis circum-
scriberent, quod tot anni sufficiant ad aliquem sui vicarium procreandum et educandum.
Ita censuit Heraclitus apud Plutarch. de Def. orac. ll: ἔτη τριάκοντα ποιοῦσι τὴν γενεὰν
καθ’ Ἡράκλειτον· ἐν ᾧ χρόνῳ γεννῶντα παρέχει τὸν ἐξ αὑτοῦ γεγεννημένον ὁ γεννήσας. Censo-
rinus de die nat. 17, 2: qm* annos lmgsz'nla sacculum jmlarunt, multum videntur errasse.
Hoc enim tempus γενεὰν vocari [seraa-litus auctor csl, quia orbis aestatis z'n eo sit spatio.
conf. Plut. Plac. phil. V, 24. Atque haec computandi ratio magnam auctoritatem nacta
est latissimeque eius usus patuit. Eam enim Attici antiquissimis rerum suarum temporibus
ordinandis adhibuerunt⁷ quemadmodum acutissime demonstravit Ioannes Branffls, de
Temp. Graec. antiq. ration. (Bonnae, 1857) p. 17. Ex hoc calculo illud explicatur, quod
sexaginta annos Attici inter Troiam captam et Heraclidarum expeditionem interiectos
esse sanxerunt, quo numero duae γενεαὶ significantur; conf. Excerptorem Barbarum in

