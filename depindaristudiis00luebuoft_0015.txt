xm

neque venustius adornari. Atque ut id. quod rei caput est, statim iam nunc praecipiamus:
ad miraculum confugeram Tiresiam. Eueris et Chariclus filium. vatem, per septem aetates
(γενεάς) vitam produxisse finxerunt. Ea ratione aequalem eum septem regibus Thebanis
a Cadmo ad Thersandrum, Polynicis filium. fecerunt, quibus ille omnibus consiliorum
auctor et divinae voluntatis interpres fuerit. donec postremo capta ab Epigonis urbe una
cum Cadmeis ex patria emigrans eadem illa nocte, Thebarum cladi ne unum quidem diem
supertes, in itinere extinctus sit.

Sed. ut ferme fit, pulcherrimum hoc inventum. a posterioris temporis auctoribus,
qui rationem Delphicam aut ignorabant, aut corrigere posse sibi viderentur. obscuratum
et corruptum eum in modum est. ut nunc pedetemptim progrediendo ex cineribus et
pulvere id erui oporteat. Huic enim tam perspicuo septem aetatum computo oblatrat
sama ab Apollodoro enarrata. qua Tiresiae puerilis aetas non Cadmo aequalis ponitur.
sed aliquanto post Cadmum. Tiresiam enim ait Apollodorus unum ex Udaei Sparti
posteris fuisse. Apollod. [11³3 , 7, l: ἦν . . . μάντις Τειρεσίας Εὐήρους καὶ Χαρικλοῦς νύμφης,
ἀπὸ γένους Οὐδαίου τοῡ Σπαρτοῦ. Spartorum. qui ex dentibus draconis a Cadmo in semen-
tim sparsis exorti dicuntur. quinque tantum ex mutua caede superstites facti sunt:
Schol. Eurip. Phoen. v. 942: oi περιλειφθέντες τῶν Σπαρτῶν, ὼς Αἰσχύλος φησὶν, ἦσαν Χθόνιος,
Οὐδαῖος, Πέλωρος, Ὑπερήνωρ, Ἐχίων. conf. Apollodor. ΙΙΙ. 4, 1, 5. Ab his Spartis, quos
urbi condendae cives adscripserat Cadmus (Schol. Eur. Ph. 941), nobiles Cadmeorum
gentes apud Thebanos se descendere gloriabantur, Schol. Eur. Phoen. 795: Σπαρτῶν γένναν]
τοὺς θηβαίους λέγει· οἱ γὰρ περιλειφθέντες ἐκ τῶν σπαρτῶν ὀδόντων τοῦ δράκοντος τῶν ἑξῆς
πάντων εἰσὶ πρόγονοι. Nota res est de Epaminonda unius e Spartis abnepote, Pausan.
Vm. 11, 8. cons. plura in nostris Prolegg. ad Pindari carmen Pyth. ΙΧ. Bonnae, 1883,
p. 16. Iam igitur qui Tiresiam quoque ex Udaei Sparti genere oriundum praedicabant.
eos commentum illud de septem, quibus vixisset Tiresias, aetatibus nullo modo probare
potuisse manifestum est. Haec igitur talis de Tiresia Udaei nepote vel pronepote fama,
quae. quod concedam, olim fortasse popularis et domestica Thebis fuit. ab nimium sedulis
posterioris temporis chronologiae scrutatoribus. velut ab Apollodoro, in doctarum dis·
putationum lucem et palaestram protracta est earn solam opinor ob caussam. ut veterem illam
chronologiam Delphicam refellerent.

12. Anagraphae Delphicae regum T hebanorum eam speciem fuisse,
ut Tiresias iarn Cadmo vaticinatus sit.

Verum nil desperandum3 nam ille rerum Thebanarum canon, quem Delphici
sacerdotes posteritati propinarunt. et sua praestantia splendet et testibus nobis luculen-
tissimis traditus est: nititur Hesiodi et Callimachi auctoritate, qua de re iam praeclare
dixit O. Mueller. Orchom.² p. 219. Itaque primo loco demonstrandum nunc est. in

