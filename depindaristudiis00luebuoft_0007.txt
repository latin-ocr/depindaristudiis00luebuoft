V

conf. Commentationem nostram in Pind. locum de ludis Pythiis Sicyoniis, Bonnae 1883,
p. 4. Commenti igitur sunt Hosii, quo scilicet certius de Graecorum populorum et
stirpium vera fraternitate constaret, proavos quondam eponymos earum stirpium non
modo mente et amore, immo sanguine ipso fratres germanos fuisse ab eisdem parentibus
ortos. Itaque natum est in Delphici templi penetralibus, — atque nulli unquam piae
fraudi paratior excusatio fuit, —- natum est stemma illud celebratissumum, in quo Hellen,
Deucalionis et Pyrrhae filius, pater est trium heroum: Aeoli, Dori, Xuthi, quorum rursus
filii plurimarum in Graecia stirpium heroicarum parentes facti sint. Aeolus quod pluri-
mos filios habet, mirum non est. Αἰολεῖς enim homines “mixtos'' ex variorum populorum
colonis in Asiae littore significat, atque ita iam Menecles Barcaeus (C. Mueller, Histor.
Graec. fragm. IV, p. 448—51) nomen explicuit, Etymol. magn. p. 37, 6: Αἰολεῖς...ὡς...
Μενεκλῆς διὰ τὸ ἐκ πολλῶν ἐθνῶν συνηθροῖσθαι, conf. Duncker, Gesch. des Alterth. 1112, 311
et 546. Hoc igitur nomen ab illius stemmatis auctoribus in eos Graeciae populos translatum
est, e quibus coloni illi exierant. Quare Aeolo tot filios esse oportebat, quot Aeolensium
in Graecia stirpes numerarentur. Quantam autem antiquissimis illis temporibus fidem et
auctoritatem hoc de Hellenis filiis dogma nactum sit, ex Hesiodo apparet, qui in Eoeis
hanc genealogiam propemodum ut fundamentum universo carmini substruxit. Locus est
praestantissumus apud Tzetzam ad Lyc. 284 (Hesiodi, Eumeli etc. fragm. ed. Marck-
scheffel p. 278): Ἕλληνος δ’ ἐγένοντο θεμιστοπόλοι βασιλῆες Η Δῶρός τε Ξοῦθός τε καὶ Αἴολος
ἱππιοχάρμης. Η Αἰολίδαι δ’ ἐγένοντο θεμιστοπόλοι βασιλῆες Η Κρηθεὺς ἠδ’ Ἀθάμας καὶ Σίσυφος
αἰολομήτης Η Σαλμωνεύς τ’ ἄδικος καὶ ὑπέρθυμος Περιήρης.

4. Hellenis, Deucalionis f.‚ prosapia cum non sufficeret ad universam copiam capiendam
in supplementum adsumptus est Inachus. a quo duae stirpes oriuntur: Beli et Agenoris.
Apollodori bibliothecae compositio eodem fundamento nititur.

Hoc igitur stemma Hellenis filios complexum optimo et utilissimo consilio ab
Amphictyonici foederis tutoribus sacerdotalibus compositum erat. Sed ut fit, brevi post
hoc stemma aliquo incommodo laborare intellectum est. Quamvis enirn permultae sane
Graecorum stirpes eo comprehenderentur, tamen tanta erat fabularum heroicarum per
omnem Graeciam copia, ut illas omnes ad unum ortum et ad unum parentum par revocare,
nimis hercle arduum et audax inceptum, nullis Procustarum artificiis perficiendum, videri
deberet. Itaque praeter Deucalionis stirpem alteram in supplementum adsumpserunt, qua
Peloponnesios potissumum et Boeotios heroes comprehenderent, eique ut omnium atavorum
vetustissimum Inachum praefixerunt. Ab Inacho recto ordine descendunt: Io, Epaphus
Libya. quae Neptuno nubit. Iam ab Libyae filiis Belo et Agenore duae rursus huius
Inacheae prosapiae propagines separatae oriuntur. Agenor Cadmum procreat et clarissumi
Cadmidarum Labdacidarumque generis proavus fin a Belo Danaus descendit atque

