XXVII

25. Ab anno epochae Delphicae 582 a. Chr. facta quaeque clarissima ad Pindari normam
computantibus numeri elegantes et rotundi se offerunt3 Argonautica sex saeculis
distant. Cadmus octo.

Hunc igitur annum 582 a. Chr. sacerdotes Delphici tanquam aliquod miliarium
aureum constituerunt, a quo rerum gestarum clarissimarum intervalla aetatibus numeran-
dis metirentur. Atque id vere a nobis ita contendi. haec quoque res fidem facere potest.
quod numeri semper mirum quantum elegantes et rotundi efficiuntur, si ab illo initio
profecti antiquissimorum historiae mythicae sactorum tempora computemus. Quod facile
exemplis comprobatur. Pindarus Pyth. IV. 10 septendecim aetates a Batto τῷ οἰκιστῇ
ad Euphemum Argonautam, - ipso Eupheme, id quod semper recordari oportet, secluso -,
praeterlapsas testatur. Eis si unam aetatem, quae inter Cyrenas anno 623 conditas et
annum principem aerae Delphicae 582 interiecta est. adiciamus, Euphemus ab hoc miliario
aureo duodeviginti aetatibus remotus erit. quibus sex munda rotundaque saecula respon-
dent, ut hoc iam satis nunc confidenter pronuntiare liceat: Argonautarum expeditionem,
deinde Herculis res et vitam, denique bellum Septem ducum adversus Thebas, haec
omnia. quae altera alteris aequalia sunt, Delphicos illos temporum gubernatores in aetatem
ab epochae Delphicae anno sollemni 582 undevicesimam rettulisse. quae aetas spatium
triginta trium annorum ab a. 1183 ad 1216 explet. Ex his principiis. quid de Cadmo
sequatur. manifesto iam apparet. Is a Polynice sextus est, id est duobus integris saecu-
lis remotus: primus igitur Cadmi annus erit 1383 a. Chr„ quem annum paullo supra in
stemmate Theroniano huic atavorum atavo assignatum invenimus.

26. Septendecim Batti proavorum, de quibus Pindarus Pyth. IV. 10 testatur, tempora
quidem egregie definiri posse. nomina tanturn non omnia tenebris sepulta iacere.

His ita stabilitis dubitare iam non licet, quin Theronis proavorum laterculi haud
minus, quam Euphemidarum stemma Delphicae officinae artem et diligentiam spirent.
Sed unum etiamnunc officium nostrum restat. Quaeritur. num Batti quoque Cyrenarum
conditoris inde ab Euphemo Argonauta proavos septendecim nominibus suis salutare atque
compellare nobis liceat, quemadmodum in Theronis maioribus maxuma saltem ex parte
fieri potuit. Verum res non boni ominis est. Statim iam in limine confitendum est: in
Euphemidarum stemmate instaurando Fortunae rotam longe se nobis iniquiorem et magis
invidam praebuisse, quam in Labdacidis. Ex sedecim ante Battum, Polymnasti filium
(Pind. Pyth. IV, 59), heroibus praeter ipsum Polymnastum duo tantum nomine tenus nobis
innotuerunt: Euphemi ex Malacha sive Lamacha Lemnia filius: Leucoplmncs; deinde
huius Leucophanis pronepos Samus sive Sesamusg de ambobus optime disseruit O. Mueller

