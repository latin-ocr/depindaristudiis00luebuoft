VI

incluti Argivorum Mycenarumque reges. Hac duplici Deucalionis et Inachi posterorum
serie universa heroum Graecorum genealogia nititur.

Apollodori bibliotheca hanc divisionem ea re exprimit, quod primus liber inde
ab I, 7, 2, 6 Deucalionis posteritatem prosequitur: γίνονται δὲ ἐκ Πύρρας Δευκαλίωνι παῖδες
Ἕλλην μἐν πρῶτος, ὃν ἐκ Διὸς γεγενῆσθαι λέγουσιν, δεύτερος δὲ Ἀμφικτύων...Ἕλληνος δὲ καὶ
νύμφης Ὀρσηΐδος Δῶρος Ξοῦθος Αἴολος. Tum vero inde ab libro 11 Apollodorus Inachi
posterorum seriem enarrat, ac primum quidem earn, quae descendit ab Belo. Apollod.II, 1.
ἐπειδὴ δὲ τὸ τοῦ Δευκαλίωνος διεξεληλύθαμεν γένος, ἐχομένως λέγωμεν τὸ Ἰνάχειον. Itemque
paullo infra expositis Inachi, Ius, Epaphi rebus de duplici illa Libyae prole, in quam
Inachi genus discesserit, ΙΙ, l, 4, 2; Λιβύης δὲ καὶ Ποσειδῶνος γίνονται παῖδες δίδυμοι
Ἀγήνωρ καὶ Βῆλος. Ἀγήνωρ μὲν οὖν εἰς Φοινίκην ἀπαλλαγεὶς...ἑκεῑ τῆς μεγάλης ῥίζης ἐγένετο
γενεάρχης· ὅθεν ὑπερθησόμεθα περὶ τούτου. Βῆλος δὲ...ἐν Αἰγύπτῳ βασιλεύει...καὶ αὐτῷ
γίνονται παῖδες δίδυμοι, Αἴγυπτος καὶ Δαναός. Sequitur porro narratio de Danai clarissima
posteritate, Perseo (11‚4, 1), Hercule (II, 4, 9), aliis. Libro denique III Apollodorus
Agenoris stirpem enarrat, III, 1, l: ἐπειδὴ δὲ τὸ Ἰνάχειον διερχόμενοι γένος τοὺς ἀπὸ Βήλου
μέχρι τῶν Ἡρακλειδῶν δεδηλώκαμεν, ἐχομένως λε’γωμεν καὶ τὰ περὶ Ἀγήνορος. In Apollodori
igitur bibliotheca pellucent etiamnunc vestigia vetustissimae illius genealogiae in pene-
tralibus sacrarii Delphici ortae. Quamquam in una sane parte genealogia Delphica, si
curn Apollodorea comparetur, minus plena et exculta fuit. Cum enim Agenoris stirpem
Delphici illi temporum constitutores satis subtiliter concinnaverint, propter familiare, quod
ipsis intercedebat, curn Thebarum, vicinae urbis, fatis vinculum: illam Inachidarum lineam
a Belo oriundam, in qua sunt Danaidae et Persidae, haud curiosius respexisse videntur3
cuius rei luculenta argumenta ex chronologia petita infra adferemus.

5. Genealogica studia sacerdotes Delphicos in eam necessitatem adegisse, ut
chronologiae Graecae fundamenta iacerent.

Sed haec studia genealogica, quae communem Graeciae utilitatem spectabant, ut
fidem mererent et vim ad persuadendum sibi pararent, uno potissumum adiumento indi-
gebant. Ordine enim certo et consensu per omnes partes aequabiliter sibi constante opus
erat, ne in tot anagrapharum invicem sese respicientium comparatione aliquid occurreret,
quod aut mancum aut exuberans videretur. Narn hoc maxume cavendum erat, ne eorum
heroum, quorum in volgari fama res gestae aliquo vinculo consociatae essent, vitae
tempora inaequalibus a communi proavo Deucalione vel Inacho intervallis distarent. Eis
incommodis hac una ratione occurri potuit, ut certa chronologicae disciplinae fundamenta
illis genealogiis subicerentur. Haec igitur secum reputantes, quemadmodum· a tam pru-
dentibus viris expectari potuit, sacerdotes Delphici simplicissima quaedam et rudia sane,
sed sanissima et fecundissima artis chronologicae initia constituerunt. Atque haec huius

