XVII

singulari amore et studio plenum et integrum laterculum concinnaverat atque in ea imagine
exaedificanda homo negotiosus et multis curis distractus recreationem sibi et quietem
quaerebat. Ex Oedipi igitur duobus calamitosissumae memoriae filiis Polynicem suae
stirpis pravom arbitrabatur: post Polynicem hosce deinceps in stemmate posteros collo-
caverat: Thersandrum. Tisamenum. Autesionem, Theram, qui. cum eius sororem Argiam
Aristodemus Heraclida. Aristomachi filius. in matrimonium duxisset, propter hoc affini-
tatis vinculum post immaturum Aristodemi obitum filiorum geminorum. Proclis et Eury-
sthenis tutor sactus est. Eorum heroum omnium celebrata et pervolgata est memoria:
Herod. IV. 147 et VI, 52: Schol. Pind. Ol. ΙΙ, 82 p. 72; Faus. 111, 15, ὃς IX, 5, 15. Therae
vero unum factum maxume memorabile videbatur. Dum Lacedaemone commoratur,
Dioscurorum Amyclae-orum sacra ut domestica sibi adsumpsit et in familia sua propaganda
curavit. Hunc enim in modum haud dubie Theron Agrigentinus. Therae abnepos,
Castorum cultum in genere suo hereditarium explicabat; Pind. Ol. 111, 1 et 35. conf.
O. Mueller. Οι’<;1ι.2 p. 333 et 324. Theras deinde finita pupillorum suorum tutela,
quom quibus antea ipse pueritiae custos et rector suisset. eis se submittere nollet, cum
suorum agmine in insulam Theram emigravit ibique domus regiae per longa saecula
florentis (Herod. lv, 150) auctor factus est3 Herod. IV, 148.

Sed erat in fatis, ut Therae regis domus non insulae tantum finibus sat
exiguis circumscriptae. sed aliis quoque terris principes daret. Therae igitur stirps in duas
lineas discessit. Etenim Therae filius et in regno successor Samus duobus filiis auctus
est. Clytio et Telemacho, quorum alter. Clytius, in insula patria mansit, Telemachus,
qui fratris nutui obsequi propter innatam ei genti generositatem dedignaretur, Rhodum
emigravit; Schol. Pind. Ol. 11, 32 p. 72: Αὐτεσίων, οὗ Θήρας, οὑ Σάμος· οὗτος ἔσχεν υἱοὺς
δύο, Τηλέμαχον καὶ Κλύτιον, ὧν ὁ μὲν Κλὺτιος ἔμεινεν ἐν Θήρᾳ τῇ νήσῳ, ὁ δὲ Τηλέμαχος
[supple: εἰς Ῥόδον μετέστη, conf. Pindari fragm. apud Schol. Pind. p. 61 mech: έν δὲ Ῥόδον
κατένασθεν, ut scribi iubet Bergkius. Poet. Lyr. Gr. 1⁴ p. 417} Ab his igitur tam claris
heroibus sese descendere, atque eorum nomina sicut T herae insulae in suo. Theronis,
nomine riviviscere, magno ille gaudio memorabat, eratque hoc regi propter ipsam clemen-
tiam et ingenii bonitatem a multis decepto et conculcato (Pind. Ol. ΙΙ, 17) dulcissimum
curarum levamen et deverticulum. quo ad genium oblectandum et consolandum lubenter
utebatur. Pindarus vero quanto. hercle, gaudio hanc materiam genealogicam ipsi carissi-
mam et maxume tritam familiaremque amplexus est! Audire mihi videor virum praestan-
tissumum cum rege amico confabulantem et dulcissimis paene verbis illis Ennianis,
quibus Cicero Titum suum Atticum alloquitur. salutantem: O Tt'lc, siquid te adiuero
curamve levasso, 11 quac nunc tc coquit ct versa! in pectore fixa, ΙΙ ecquid crt'l praemi?
Eorum studiorum poetae cum rege communium egregius fructus fuit Pindari carmen.
Encomium in Theronem. quo universum illud regis stemma Graecis hominibus perno-
scendum proposuerat. de. quo infra accuratius videbimus.

