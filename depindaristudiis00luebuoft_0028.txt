XXVI

ποτε ζαμενὴς Η παῖς ἀπέπνευσ’ ἀθανάτου στόματος. Pindarus igitur ab Cyrenis a Batto
οἰκιστῇ conditis ad Euphemum, Batti atavom⁷ et Argonautarum expeditionem aetates
seplcndcsl'm computat.

24. Argonautarum expeditionis epocham qui e Delphicae chronologiae rationibus
aetates numerando computare velit, ei non a Cyrenarum coloniae anno natali,
sed ab aerae Delphicae anno principali 582 proficiscendum esse.

De Cyrenarum a Batto, Polymnasti filio, conditarum epocha nunc post egregiam
Arnoldi Schaefer disputationem in Museo Rhen. vol. 20 (1865) p. 294 plane constare
videtur3 annus est 623 a. Chr. Dicit enim Solinus 27, 44 p. 146 ed. Mommsen: Cyrenas
anno 586 post Troiam captam conditas esse, adicitque verba aureola: Quae domus Calli-
macho pocfacsltsl pallia. Inde rectissume Schaefer collegit, ipsius Callimachi illum com-
putum esse. Is enim cum Atticis„ Velut cum auctore marmoris Parii, Epocha 24, Troiae
excidium ad annum 1209 a. Chr. rettulerat; conf. Brandis, de Temporum Graec. vetust.
rat. p. 13. Ab hoc anno 1209 si demas annos 586, annus conditae Cyrenarum coloniae
efficitur 623 a. Chr. Iam vero reminiscendum esty Pindarum a Batto οἰκιστῇ ad Euphemum
Argonautam XVII aetates numerasse, quae annis 567 respondent. Hunc igitur annorum
numerum si ad annum natalem Cyrenarum adiciamus, Argonautarum expeditionis epocham
e Pindari quidem calculis propemodum concipere licebit in annum 1190 a Chr. Sed unum
est, quod scrupulum de hoc anno moveat. Initia aetatum, quarum computatione Delphici
sacerdotes tempora ordinarunt, sine dubio certa et fixa fuerunt. Itaque primo aliquo
initio opus erat, unde semper in numerando exiretur et a quo omnia intervalla computa-
rentur. Tali vero tamque conspicuae omnium, ut ita dicam, epocharum epochae consti-
tuendae non hercle apta erat res, quae licet memorabilis esset, tamen unius tantum
Graecorum populi fata spectaret3 immo factum aliquod requirebatur, quod omnium Grae-
corum mentes oculosque in se converteret, quo non humanarum tantum„ sed divinarum
etiam rerum novus ordo inauguratus videretur. Accedit, ut Delphicos temporum guber-
natores tale potissumum factum elegisse credibile sit, quod in Amphictyonum annalibus
et in Apollinis religione pro aliquo rerum cardine habitum sit, unde magna maxumeque
salutaris rerum publicarum et privatarum conversio exorta esset. His omnibus consideratis
et perpensis⁷ quae animos vetustissimorum illorum chronologiae quasi parentum post belli
Crisaei turbas sedatas commovere et huc illuc iactare debuerunt⁷ quid quaeso unquam
verisimilius et probabilius videri potest, quam ad hunc talem tamque illustrem terminum

constituendum electum esse illurn annum, quo ludi Pythii coronarii facti sunt, annum
Ol. 49, 3 = 582.

